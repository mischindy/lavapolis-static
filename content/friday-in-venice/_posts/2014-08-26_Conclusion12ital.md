---
title: 'Dibattito 12: Come si può fermare la fuga dei cervelli dall’Europa meridionale?'
slug: conclusion-fuga-ital
category: conclusions
published: true
posted: 2014-08-26
---

5 official proposals, 10 community proposals

Laureati e giovani talenti Italiani, spagnoli e greci stanno facendo rotta in maniera sempre maggiore verso le stabili economie del nord Europa. La perdita di creativi mista all’incapacità di attrarre eccellenze straniere penalizza molto questi paesi, come si può fermare questa "fuga dei cervelli”?  

**C’è qualche speranza per i giovani in Italia?** 

La mia domanda: Come si può fermare la fuga dei cervelli dall’Europa meridionale cercava di capire quali fossero le prospettive per le nuove generazione, in Spagna, Grecia e soprattutto in Italia. Nelle settimane scorse il sindaco Johnson ha fatto discutere quando ha parlato di Londra come la terza città italiana. Il problema è che se anche i dati non erano esatti un numero sempre maggiore di giovani laureati si sposta dal sud dell’Europa verso altre mete, come l’Inghilterra appunto. Durante il 2013 il numero di italiani sotto i 40 anni che si è spostato in Inghilterra è aumentato dell’81% rispetto all’anno precedente. Quali sono le prospettive per chi decide di non partire? Un paese da cui un gran numero di eccellenze fugge è un paese svantaggiato. Come si può tentare di fermare questa fuga e cercare di invertire la rotta diventando attrattivi?

Il dibattito si è focalizzato principalmente su quale siano le possibili strategie per far rientrare in patria il gran numero di persone che lavorano all’estero, creando in alcuni casi il sentore che lo stato debba pagare per far rientrare chi ha abbandonato il paese.  Nello stesso momento sono state proposte delle strategie per incentivare i giovani a rimanere nelle proprie nazioni. 

Valentina Fans ha vinto con il suo commento il maggior numero di preferenze, questa la sua proposta: 
Un tempo terminare l'Università era garanzia di preparazione e di lavoro, oggi aver concluso con successo un percorso formativo è solo il biglietto di ingresso per il Centro per l'impiego e un foglio che testimonia lo stato di disoccupazione. La diffidenza verso le nuove generazione è diffusa e molto spesso immotivata. Quali sono le ragioni effettive? Credo che avvicinare le imprese all'ambiente universitario potrebbe incentivare i giovani a rapportarsi con professionisti del settore, dando concretezza al loro percorso di studi e contemporaneamente le imprese ad investire sulle nuove generazioni, spesso ricche di risorse e di idee.

Questo commento mi ha reso ancora più consapevole di quella che è la situazione del lavoro per i giovani in Italia. A quanto pare viene direttamente da chi questa situazione di disagio l’ha vissuta e la vive in prima persona. Se da una parte è molto critico su la relativa importanza di una laurea, è molto positivo su quelle che potrebbero essere delle strategie per avvicinare l’ambiente universitario al mondo del lavoro.

**Congratulazioni a Valentina Fans e speriamo di incontrarla presto anche in altri dibattiti.  Controlla l’archivio per vedere l’intero dibattito.**

