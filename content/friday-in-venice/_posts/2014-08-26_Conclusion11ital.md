---
title: 'Dibattito 11: Come possiamo controllare i flussi migratori del Mediterraneo?'
slug: conclusion-migration-ital
category: conclusions
published: true
posted: 2014-08-26
---

4 official proposals, 9 community proposals

La tratta tra l'Africa e la “Fortezza Europa" passando attraverso le acque del Mediterraneo e il sud Italia è divenuta una dei principali rotte per un numero sempre maggiore di migranti. Date le scarse condizioni di sicurezza dei viaggi molti migranti perdono la vita in mare. Come possiamo controllare i flussi migratori del Mediterraneo?
Durante la mia permanenza in Europa quasi quotidianamente ho sentito parlare di tragedie o sbarchi di immigrati sulle coste Italiane. Spesso le immagini di queste “carrette” del mare sovraccariche di persone e dei centri di accoglienza inadatti a gestire l’emergenza hanno catturato la mia attenzione. Come mi è stato spiegato, l’Italia è solo la porta di ingresso per l’Europa, e gran parte degli immigrati si disperde successivamente in altre nazioni. La traversata del Mediterraneo rimane comunque la parte più pericolosa del viaggio, per questo ho aperto il dibattito chiedendo come possiamo controllare tali flussi migratori. 
I commenti si sono divisi principalmente in due categorie: da una parte chi propone soluzioni per cooperare e trarre vantaggi dall’emergenza, dall’altra parte chi chiede maggiore vigilanza e una chiusura decisa delle frontiere. L’utente gim ad esempio ha proposto di seguire l’esempio svizzero e sancire dei tetti massimi annuali per gli stranieri che lavorano in Europa.       
Il commento che ha avuto maggiore successo è stato pubblicato dall’utente PIER, questo il suo commento: 
L'accoglienza è un obbligo. Che potrebbe essere conveniente... Se i centri di accoglienza includessero spazi per la cultura sarebbero un potenziale per zone che mancano di infrastrutture educative/culturali (mi riferisco a zone al sud Italia ma anche altrove). Così i fondi internazionali stanziati per l'accoglienza migliorerebbero le condizioni locali dei paesi che ospitano. Le migrazioni sono fenomeni relativamente temporanei. Ma i centri rimangono.

Questo commento mi ha fatto molto riflettere sulla condizione dei centri di accoglienza e su come questi possano diventare un potenziale per il territorio piuttosto che delle zone di segregazione da nascondere ai cittadini. Per quanto sia una visione molto utopica dei centri di accoglienza, pensare che i fondi internazionali per l’immigrazione possano migliorare le condizioni locali, e che i centri di accoglienza da luoghi di criticità si trasformino in potenzialità, mi ha dato molta speranza. 
Complimenti a PIER! Controlla l’archivio per vedere tutto il dibattito.
